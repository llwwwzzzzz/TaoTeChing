# 道德经溯源本

*老子 · Liwei Zhang*

## 无篇章隔断版

信言不美 美言不信 知者不博 博者不知 善者不多 多者不善

聖人无積 既以爲人 己愈有 既以予人 己愈多

故天之道 利而不害 人之道 爲而弗爭

天下皆知美 爲美惡已 皆知善 訾不善矣

有无之相生也 難易之相成也 長短之相形也 高下之相盈也 音聲之相和也 先後之相隨 恆也

是以聖人居无爲之事 行不言之教

天下有道 卻走馬以糞 天下无道 戎馬生於郊

<mark style="background-color: red; color: white;">罪</mark>莫大於可欲 <mark style="background-color: red; color: white;">禍</mark>莫大於不知足 <mark style="background-color: red; color: white;">咎</mark>莫憯於欲得

故知足之足 恆足矣

道者 萬物之注也 善人之寳也 不善人之所寳也

美言可以市 尊行可以賀人 人之不善 何棄之有

故立天子 置三卿 雖有共之璧以先四馬 不善坐 而進此

古之所以貴此者何也 不胃求以得 有罪以免<mark style="background-color: red; color: white;">輿</mark> 故爲天下貴

天下之道 猶張弓者也 高者抑之 下者舉之 有餘者損之 不足者補之

故天之道 損有餘而益不足 人之道 損不足而奉有餘

孰能有餘而有以取奉於天者 唯有道者乎

反也者 道之動也 弱也者 道之用也

道生一 一生二 二生三 三生萬物

萬物負陰而抱陽 中氣以爲和

天下之所惡 唯孤 寡 不穀 而王公以自名也

勿或損之而益 益之而損 故人之所教 夕議而教人

故<mark style="background-color: red; color: white;">強良</mark>者不得死 我將以爲學父

道可道也 非恆道也

名可名也 非恆名也

无名萬物之始也

有名萬物之母也

故恆无欲也 以觀亓眇 恆有欲也 以觀亓所噭

兩者同出 異名同胃 玄之有玄 眾眇之門

道生之而德畜之 物形之而器成之

是以萬物尊道而貴德

道之尊也 德之貴也 夫莫之爵也 而恆自然也

道生之 畜之 長之 遂之 亭之 毒之 養之 覆之

生而弗有也 爲而弗恃也 長而弗宰也 此之謂玄德

上德不德 是以有德 下德不失德 是以无德

上德无爲 而无以爲也 上仁爲之 而无以爲也 上義爲之 而有以爲也 上禮爲之 而莫之應也 則攘臂而扔之

故失道而后德 失德而后仁 失仁而后義 失義而后禮 夫禮者 忠信之泊也 而<mark style="background-color: red; color: white;">亂</mark>之首也

前識者 道之華也 而<mark style="background-color: red; color: white;">愚</mark>之首也

是以大丈夫居亓厚而不居亓泊 居亓實而不居亓華 故去彼取此

含德之厚者 比於赤子 蜂蠆虺蛇弗螫 攫鳥猛獸弗搏 骨弱筋柔而握固 未知牝牡之合而朘怒 精之至也 終日號而不嚘 和之至也

和曰常 知和曰明 益生曰祥 心使氣曰強

物壯即老 謂之不道 不道<mark style="background-color: red; color: white;">早已</mark>

人之生也柔弱 亓死也恆仞堅強 萬物草木之生也柔脆 亓死也枯槁

故曰 堅強者 死之徒也 柔弱微細 生之徒也

兵強則不勝 木強則恆

強大居下 柔弱微細居上

出生 入死

生之徒十有三 死之徒十有三 而民生生 動皆之死地之十有三

夫何故也 以亓生生也

蓋聞善攝生者 陵行不辟兕虎 入軍不被甲兵 兕无所椯亓角 虎无所措亓爪 兵无所容亓刃

夫何故也 以亓无<mark style="background-color: red; color: white;">死地</mark>焉

天長地久 天地之所以能長且久者 以亓不自生也 故能長生

是以聖人芮亓身而身先 外亓身而身存

不以亓无私輿 故能成亓私

聖人恆无心 以百姓之心爲心

善者善之 不善者亦善之 德善也

信者信之 不信者亦信之 德信也

聖人之在天下 歙歙焉 爲天下渾心 百姓皆屬耳目焉 聖人皆咳之

執大象 天下往 往而不<mark style="background-color: red; color: white;">害</mark> 安平大

樂與餌 過格止

故道之出言也 曰淡呵亓无味也 視之不足見也 聽之不足聞也 用之不可既也

上士聞道 堇而行之 中士聞道 若存若亡 下士聞道 大笑之 弗笑 不足以爲道

是以建言有之曰 明道如費 進道如退 夷道如纇 上德如浴 大白如辱 廣德如不足 建德如偷 質真如渝 大方无隅 大器免成 大音希聲 天象无形 道殷无名

夫唯道 善始且善成

上善治水 水善利萬物而有靜 居眾之所惡 故幾於道矣

居善地 心善瀟 予善天 言善信 正善治 事善能 動善時

夫唯不靜 故无<mark style="background-color: red; color: white;">尤</mark>

爲學者日益 聞道者日損 損之又損 以至於无爲 无爲而无不爲

將欲取天下也 恆无事 及亓有事也 <mark style="background-color: red; color: white;">不足</mark>以取天下

人之饑也 以亓取食稅之多也 是以飢

百姓之不治也 以亓上有以爲也 是以不治

民之輕死 以亓求生之厚也 是以輕死

夫唯无以生爲者 是賢貴生

爲无爲 事无事 味无味

大小多少 報怨以德

圖難乎亓易也 爲大乎亓細也 天下之難作於易 天下之大作於細

是以聖人終不爲大 故能成亓大

夫輕諾必寡信 多易必多難

是以聖人猷難之 故終於无<mark style="background-color: red; color: white;">難</mark>

不上賢 使民不爭 不貴難得之貨 使民不爲盜 不見可欲 使民不亂

是以聖人之治也 虛亓心 實亓腹 弱亓志 強亓骨

恆使民无知无欲也 使夫知不敢 弗爲而已 則无<mark style="background-color: red; color: white;">不治</mark>矣

小邦寡民

使十百人之器毋用 使民重死而遠徙 有車周无所乘之 有甲兵无所陳之 使民復結繩而用之

甘亓食 美亓服 樂亓俗 安亓居

鄰邦相望 雞狗之聲相聞 民至老死 不相往來

治大國 若烹小鮮

以道立天下 亓鬼不神 非亓鬼不神也 亓神不傷人也 非亓神不傷人也 聖人亦弗傷也

夫兩不相<mark style="background-color: red; color: white;">傷</mark> 故德交歸焉

不出於戶 以知天下 不窺於牖 以知天道

亓出也彌遠 亓知也彌少

是以聖人不行而知 不見而名 弗爲而成

知者弗言 言者弗知

塞亓兌 閉亓門 和亓光 同亓塵 挫亓銳 解亓紛 是謂玄同

知不知 尚矣 不知不知 病矣

是以聖人之不病 以亓病病也 是以不<mark style="background-color: red; color: white;">病</mark>

吾言甚易知也 甚易行也 而人莫之能知也 而莫之能行也

言有君 事有宗 夫唯无知也 是以<mark style="background-color: red; color: white;">不我知</mark>

知我者希 則我貴矣 是以聖人被褐而懷玉

善建者不拔 善抱者不脫 子孫以祭祀不<mark style="background-color: red; color: white;">絕</mark>

修之身 亓德乃真 修之家 亓德有餘 修之鄉 亓德乃長 修之邦 亓德乃豐 修之天下 亓德乃博

以身觀身 以家觀家 以鄉觀鄉 以邦觀邦 以天下觀天下

吾何以知天下然茲 以此

## 分章版

### 开篇与提要

<div style="text-align: right;">显露<i>天之道</i>在前、<i>人之道</i>在后的全经经文顺序 31-81</div>

> 信言不美 美言不信 知者不博 博者不知 善者不多 多者不善

> 聖人无積 既以爲人 己愈有 既以予人 己愈多

> 故天之道 利而不害 人之道 爲而弗爭

<div style="text-align: right;">释<i>恆</i> 46-2</div>

> 天下皆知美 爲美惡已 皆知善 訾不善矣

> 有无之相生也 難易之相成也 長短之相形也 高下之相盈也 音聲之相和也 先後之相隨 恆也

> 是以聖人居无爲之事 行不言之教

<div style="text-align: right;">释<i>罪</i> 9-46</div>

> 天下有道 卻走馬以糞 天下无道 戎馬生於郊

> 罪莫大於可欲 禍莫大於不知足 咎莫憯於欲得

> 故知足之足 恆足矣

### 道

<div style="text-align: right;">释<i>道、寳</i> 25-62</div>

> 道者 萬物之注也 善人之寳也 不善人之所寳也

> 美言可以市 尊行可以賀人 人之不善 何棄之有

> 故立天子 置三卿 雖有共之璧以先四馬 不善坐 而進此

> 古之所以貴此者何也 不胃求以得 有罪以免輿 故爲天下貴

<div style="text-align: right;">释<i>天下之道</i> 42-77</div>

> 天下之道 猶張弓者也 高者抑之 下者舉之 有餘者損之 不足者補之

> 故天之道 損有餘而益不足 人之道 損不足而奉有餘

> 孰能有餘而有以取奉於天者 唯有道者乎

<div style="text-align: right;">5-42</div>

> 反也者 道之動也 弱也者 道之用也

> 道生一 一生二 二生三 三生萬物

> 萬物負陰而抱陽 中氣以爲和

> 天下之所惡 唯孤 寡 不穀 而王公以自名也

> 勿或損之而益 益之而損 故人之所教 夕議而教人

> 故強良者不得死 我將以爲學父

<div style="text-align: right;">释<i>恆道</i> 45-1</div>

> 道可道也 非恆道也

> 名可名也 非恆名也

> 无名萬物之始也

> 有名萬物之母也

> 故恆无欲也 以觀亓眇 恆有欲也 以觀亓所噭

> 兩者同出 異名同胃 玄之有玄 眾眇之門

### 德

<div style="text-align: right;">释<i>德、玄德</i> 14-51</div>

> 道生之而德畜之 物形之而器成之

> 是以萬物尊道而貴德

> 道之尊也 德之貴也 夫莫之爵也 而恆自然也

> 道生之 畜之 長之 遂之 亭之 毒之 養之 覆之

> 生而弗有也 爲而弗恃也 長而弗宰也 此之謂玄德

<div style="text-align: right;">释<i>上德、下德、上仁、上義、禮</i> 1-38</div>

> 上德不德 是以有德 下德不失德 是以无德

> 上德无爲 而无以爲也 上仁爲之 而无以爲也 上義爲之 而有以爲也 上禮爲之 而莫之應也 則攘臂而扔之

> 故失道而后德 失德而后仁 失仁而后義 失義而后禮 夫禮者 忠信之泊也 而亂之首也

> 前識者 道之華也 而愚之首也

> 是以大丈夫居亓厚而不居亓泊 居亓實而不居亓華 故去彼取此

<div style="text-align: right;">释<i>德之厚、精之至、和之至、常、明、祥、強</i> 18-55</div>

> 含德之厚者 比於赤子 蜂蠆虺蛇弗螫 攫鳥猛獸弗搏 骨弱筋柔而握固 未知牝牡之合而朘怒 精之至也 終日號而不嚘 和之至也

> 和曰常 知和曰明 益生曰祥 心使氣曰強

> 物壯即老 謂之不道 不道早已

<div style="text-align: right;">释<i>死之徒、生之徒</i> 41-76</div>

> 人之生也柔弱 亓死也恆仞堅強 萬物草木之生也柔脆 亓死也枯槁

> 故曰 堅強者 死之徒也 柔弱微細 生之徒也

> 兵強則不勝 木強則恆

> 強大居下 柔弱微細居上

<div style="text-align: right;">13-50</div>

> 出生 入死

> 生之徒十有三 死之徒十有三 而民生生 動皆之死地之十有三

> 夫何故也 以亓生生也

> 蓋聞善攝生者 陵行不辟兕虎 入軍不被甲兵 兕无所椯亓角 虎无所措亓爪 兵无所容亓刃

> 夫何故也 以亓无死地焉

<div style="text-align: right;">51-7</div>

> 天長地久 天地之所以能長且久者 以亓不自生也 故能長生

> 是以聖人芮亓身而身先 外亓身而身存

> 不以亓无私輿 故能成亓私

<div style="text-align: right;">12-49</div>

> 聖人恆无心 以百姓之心爲心

> 善者善之 不善者亦善之 德善也

> 信者信之 不信者亦信之 德信也

> 聖人之在天下 歙歙焉 爲天下渾心 百姓皆屬耳目焉 聖人皆咳之

### 天下

<div style="text-align: right;">释<i>道之出言</i> 79-35</div>

> 執大象 天下往 往而不害 安平大

> 樂與餌 過格止

> 故道之出言也 曰淡呵亓无味也 視之不足見也 聽之不足聞也 用之不可既也

<div style="text-align: right;">综述道、德 3-41</div>

> 上士聞道 堇而行之 中士聞道 若存若亡 下士聞道 大笑之 弗笑 不足以爲道

> 是以建言有之曰 明道如費 進道如退 夷道如纇 上德如浴 大白如辱 廣德如不足 建德如偷 質真如渝 大方无隅 大器免成 大音希聲 天象无形 道殷无名

> 夫唯道 善始且善成

<div style="text-align: right;">释<i>上善、水幾於道</i> 52-8</div>

> 上善治水 水善利萬物而有靜 居眾之所惡 故幾於道矣

> 居善地 心善淵 予善天 言善信 正善治 事善能 動善時

> 夫唯不靜 故无尤

<div style="text-align: right;">释<i>不足以取天下</i> 11-48</div>

> 爲學者日益 聞道者日損 損之又損 以至於无爲 无爲而无不爲

> 將欲取天下也 恆无事 及亓有事也 不足以取天下

<div style="text-align: right;">释<i>有事、上有以爲</i> 40-75</div>

> 人之饑也 以亓取食稅之多也 是以飢

> 百姓之不治也 以亓上有以爲也 是以不治

> 民之輕死 以亓求生之厚也 是以輕死

> 夫唯无以生爲者 是賢貴生

<div style="text-align: right;">26-63</div>

> 爲无爲 事无事 味无味

> 大小多少 報怨以德

> 圖難乎亓易也 爲大乎亓細也 天下之難作於易 天下之大作於細

> 是以聖人終不爲大 故能成亓大

> 夫輕諾必寡信 多易必多難

> 是以聖人猷難之 故終於无難

<div style="text-align: right;">释<i>聖人之治</i> 47-3</div>

> 不上賢 使民不爭 不貴難得之貨 使民不爲盜 不見可欲 使民不亂

> 是以聖人之治也 虛亓心 實亓腹 弱亓志 強亓骨

> 恆使民无知无欲也 使夫知不敢 弗爲而已 則无不治矣

<div style="text-align: right;">释<i>小邦</i> 30-80</div>

> 小邦寡民

> 使十百人之器毋用 使民重死而遠徙 有車周无所乘之 有甲兵无所陳之 使民復結繩而用之

> 甘亓食 美亓服 樂亓俗 安亓居

> 鄰邦相望 雞狗之聲相聞 民至老死 不相往來

<div style="text-align: right;">释<i>治大國、立天下</i> 23-60</div>

> 治大國 若烹小鮮

> 以道立天下 亓鬼不神 非亓鬼不神也 亓神不傷人也 非亓神不傷人也 聖人亦弗傷也

> 夫兩不相傷 故德交歸焉

### 知圣

<div style="text-align: right;">10-47</div>

> 不出於戶 以知天下 不窺於牖 以知天道

> 亓出也彌遠 亓知也彌少

> 是以聖人不行而知 不見而名 弗爲而成

<div style="text-align: right;">释<i>玄同</i> 19-56</div>

> 知者弗言 言者弗知

> 塞亓兌 閉亓門 和亓光 同亓塵 挫亓銳 解亓紛 是謂玄同

<div style="text-align: right;">释<i>病</i> 36-71</div>

> 知不知 尚矣 不知不知 病矣

> 是以聖人之不病 以亓病病也 是以不病

<div style="text-align: right;">释<i>吾言、我、聖人</i> 35-70</div>

> 吾言甚易知也 甚易行也 而人莫之能知也 而莫之能行也

> 言有君 事有宗 夫唯无知也 是以不我知

> 知我者希 則我貴矣 是以聖人被褐而懷玉

### 尾声寄语

<div style="text-align: right;">17-54</div>

> 善建者不拔 善抱者不脫 子孫以祭祀不絕

> 修之身 亓德乃真 修之家 亓德有餘 修之鄉 亓德乃長 修之邦 亓德乃豐 修之天下 亓德乃博

> 以身觀身 以家觀家 以鄉觀鄉 以邦觀邦 以天下觀天下

> 吾何以知天下然茲 以此
